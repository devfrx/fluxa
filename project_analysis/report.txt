In questo report documento l'architettura del database SQLite che ho progettato per Fluxa, il mio AI agent content-aware basato su modelli locali tramite LMStudio. Il database rappresenta il cuore del sistema di memoria persistente dell'agente, gestendo conversazioni, immagini, analisi vision, task e contesto.

Essendo al primo anno universitario e un programmatore junior, ho cercato di applicare le best practice che ho appreso, progettando un sistema modulare, scalabile e con integrità referenziale garantita.

Ho progettato il database con questi obiettivi principali:
1. PERSISTENZA COMPLETA:
Voglio che l'agente ricordi tutto: conversazioni passate, immagini analizzate, tool eseguiti e task completati. Non voglio perdere informazioni preziose tra una sessione e l'altra.

2. SUPPORTO VISION TOOL INTEGRATO:
Uno dei requisiti principali è la gestione delle immagini. Non mi bastava salvare solo un riferimento al file: volevo tracciare dimensioni, formati, hash per deduplicazione e soprattutto i risultati delle analisi vision.

3. FUNCTION CALLING TRACCIATO:
Ogni volta che l'agente usa un tool (lettura file, calcoli, web search), voglio sapere:
    - Quale tool ha usato
    - Con quali parametri
    - Quanto tempo ha impiegato
    - Se ha avuto successo o è fallito

4. SCALABILITA':
Ho aggiunto indici dove servono e strutture JSON per metadati flessibili.

5. INTEGRITA' REFERENZIALE:
Ho usato foreign keys con ON DELETE CASCADE per garantire che cancellando una conversazione, si cancellino automaticamente tutti i messaggi, immagini e analisi correlate. Niente dati orfani.

ARCHITETTURA DEL DB:
Tecnologia Scelta: SQLite con WAL Mode
Ho scelto SQLite perché:

    - È embedded (nessun server separato da gestire)
    - È affidabile e maturo
    - Supporta transazioni ACID
    - Con WAL mode (Write-Ahead Logging) ottiene performance eccellenti anche in scenari async

STRUTTURA GENERALE:
Il database è composto da 7 tabelle organizzate in due categorie:

A) Tabelle Relazionali (con Foreign Keys):
CONVERSATIONS → MESSAGES → TOOL_EXECUTIONS                    ↓                 IMAGES → VISION_ANALYSES
Queste tabelle sono strettamente correlate e formano il cuore del sistema conversazionale.

B) Tabelle Standalone:
TASKS (gestione compiti)CONTEXT (key-value store per memoria a lungo termine)
Queste tabelle sono indipendenti e non hanno relazioni dirette con le conversazioni.